---
layout: post
title: 凤求凰
subtitle: —— 司马相如
date: 2018-09-24
author: HL
header-img: img/postbg-9-22.png
catalog: true
tags:
      - 爱情诗
      - 司马相如
---

<h4>凤求凰</h4>
<br>

有一美人兮，见之不忘。

一日不见兮，思之如狂。

凤飞翱翔兮，四海求凰。

无奈佳人兮，不在东墙。

将琴代语兮，聊写衷肠。

何日见许兮，慰我彷徨。

愿言配德兮，携手相将。

不得於飞兮，使我沦亡。

凤兮凤兮归故乡，遨游四海求其凰。

时未遇兮无所将，何悟今兮升斯堂！

有艳淑女在闺房，室迩人遐毒我肠。

何缘交颈为鸳鸯，胡颉颃兮共翱翔！

凰兮凰兮从我栖，得托孳尾永为妃。

交情通意心和谐，中夜相从知者谁？

双翼俱起翻高飞，无感我思使余悲。


<br>
<br>
&nbsp;&nbsp;&nbsp;&nbsp;如果，想全面进行赏析，可点这里《<a href="https://baike.baidu.com/item/%E5%87%A4%E6%B1%82%E5%87%B0/63800?fr=aladdin" target="_blank">凤求凰</a>》。